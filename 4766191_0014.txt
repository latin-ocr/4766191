4

cedat nemini neque omnino in mediocribus poetis numerandus sit, sed in summis. Quodsi his ipsis in
orationibus pauca, quae eadem abesse facilc possunt, molesta reperiuntur velut vv. 327, 383 sq.. ⁴16,
illa ab interpolatoribus, a quilius quin carmina Homerica plurimis locis inquinarentur, ficri plane. non po-
tuit, quam ab ipso repeti poeta elegantissimo praestare patet. Redibimus ad baec infra.

Convertimus nos jam ad eos locos, quos insiticios commus, in iisque primum dc duobus illis
agemus, quos in Phoenicis oratione inesse supra jam, indicavimus. Ac posteriorem, quo dc Meleaffo
quondam ira capto Phoenix narrat (529-599), variis modis viri docti Jam tentaverunt3 c quibus Gep-
perto ¹) animus eo inclinabat, ut ipsam narrationem totam judicaret spuriam, Friedlaendcrus⁸) certi nihil
affirmabat, Nitzschius ⁸) mediam quandam partem ejecit. Laborat autem hic locus revera tot tantisque vitiis,
ut qui perspectum habeat, quanta arte fuerit is, qui orationes Ulyssis et Achillis composuit, ab eodem
illum talem, qualis nunc habeatur, proficisci non potuisse causa cognita facile, ut spero, sit intellecturus.
Quamquam hac re concessa plane diversa quaestio restabit haec, utrum eum resecare totum an cum
Nitzschio fere primarias ejus partes tueri praestet.

Videamus igitur primum, ipsa narratio quam sit incondita, obscura, manca atque imperfecta, deni-
que nc sibi constans quidem. Notavit multa, quae huc spectant, jam Geppertus, sed is vera falsa,
certa incerta eum in modum miscens, ut nostram ab illius causa plane sejungere malimus quam de paucis
ad eum provocare, de pluribus cum eodem disceptare. Exponere igitur voluit, sive is poetalsuit, sive inter-
polator, siquidem unius esse omnem hanc partem in praesentia statuimus, exponere, inquam, voluit sive
Phoenicem narrantem inducere rem satis simplicem. Dianam ab Oeneo, qui Calydone regnaret, in sacris
faciundis neglectam aprum ingentis magnitudinis (Calydonium quem vulgo vocant) in agros⁴ illius
immisisse. Quem¹ ubi Meleager filius regis quum aliorum adjutus auxilio tum Curetum h. e. urbis
Pleuronis incolarum confecisset, de capite et pelle ejus, praemiis victori propositis, contentionem,
quin etiam bellum inter Curetes et Aetolos, h. e. inter Pleuronios ct CalydonioS, exarsisse. Ac primoqui-
dem quamdiu Meleager Calydonem a Curetibus obsessam defenderet, hos vix ac nc vix quidem sustinuisse
hostium eruptiones. Fuisse autem in Curetum numero fratrem Althaeae,.matris Meleagri, Thestii regis =
Pleuroniorum filiae. Quem quum Meleager in bello (sic nunc certe statuendum est) occidisset, Althaeam
mortem filio imprecatam esse, hunc autem succensentem a belli se societate sejunxisse et in penetralia
aedium abdidisse. Extemplo conversa belli fortuna compulsos esse ab hostibus in moenia Calydonius urbem-
que ab illis oppugnatam. Jam legatos publice missos, qui Meleagrum ad patriam defendendam precibus
maximique promissione praemii permoverent, sed frustra. Frustra eidem patrem, sorores ⁴), frustra
ipsam, quae detestata esset, matrem, frustra carissimos amicos supplicasse, nec prius illum . hostibus se
objecisse, quam ipsius thalamus telis percuteretur, in eoque jam res esset, ut Curetes moenia ascenderent ur·
bemque inflammarent. Tum demum Meleagrum precibus Cleopatrae uxoris impulsum arma cepisse et
pellendis hostibus urbem ab excidio vindicasse. Sed quia ratione suae tantum salutis habita, nulla civium

¹) 1 p. 245-248.

²) Philol. Ν, 4 p. 583-584.

⁸) Die sagenpoesie der Griechen. Braunschvmig, Schwetschke δι sohu, 1 p. 147-148.
⁴) κασίγνηται enim, non κασίγνητοι Aristarcho probabatur. v. schol. A adv 584.

 

