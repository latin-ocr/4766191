26

uti. quibus pudori satis parceretur: scitote igitur, mansurum me οῦκ, sed nullo cnmcommodo Graecorum,
neque enim prius e. q. s. vv. eso—655. Deinde, ut Achillem. pudeat confessionis, at poetam n'on poterat
pudere sive sententiam subito mutatam (cl'. 357 sqq. 393 sqq.) sive consilii capiendi accelerationem (cs.
618 sq.) paucis excusare vel certe aliqua ipsius rei sactae testificatione auditorum admirationi occurrere
Sed hic quoque de responso prorsus inopinato silet.

Accedit huc, quod iisdem versibus 650-655 efficitur, ut jam sine ulla causa apud Achillem Phoe-
nix remaneat. Cur enim hune ille retinebat? Nempe, ut is, si iterum re postridie perpensa in proposito
perstare placuisset, sine mora navem secum conscenderet (618 sq. cf. erl-429. 434-446). Atqui, si genuini
sunt vv. 650-655, illud discedendi consilium, antequam legati abeunt, ab Achille abjectum est. Cur
igitur tamen Phoenix remanet nec potius eum illis in Graecorum castra redit? Dicesne vereri eum Aga·
memnonis reprehensionem, quod in Achillis ,partes se traduci passus sit? Sed suppeditas sic de tuo, quod
poetae erat indicandum. Ut tamen largiar, vel sic nihil impedit, quominus, dum Ulysses et Ajax cum
praeconibus (170. 689) in principum concilium redeant (89 sqq. 628. 669-671. 693. fios—713), ipse in
suum tentorium cubitum se conferat. Nam Agamemnonis contubernalis sine dubio non magis est quam
reliqui proceres, qui tunc apud illum congregati sunt (v. 712 sq.). ' Nec vero Achillis contubernalis vide-
tur esse, qui et in concilio principum affuerit (168 cf. 89 sqq.) et cui apud Achillem lectus non paratus sit,
sed hujus demum jussu tunc sternatur, ,quasi antea alibi cubare solitus suerit‘ (620 sqq. 658-661 οἵ.
663. 666 ¹’). Nec plus proficias, si eum apud Achillem pernoctare ideo dicas, quia in posterum ejus par-
tes sit secuturus3 id quod, quominus porro idem suo utatur tabernaculo, minime obstat. Quamquam vel
hoe inutile est ponere, quia poeta, si id voluisset, non debebat silentio praeterire. Verum is de Phoenice
apud Achillem remanente, quamquam cur remaneat nihil Jam est causae, plane sic narrat vv, 658-662,
tanquam post ea, quae praegressa sint, nihil aliud exspectetur, hoe est, tanquam consiliorum Achillis inter
618 sq et 658 nulla inciderit mutatio quae incidit maxima.

Videamus jam quae ex his omnibus non potest non oriri suspicio num sorte legatorum relatione
confirmetur. Sed quaerendum est prius, quid ii, si vv. 650- 655 ipsius sint poetae, renunciare debeant.
Nam, ut nunc est, Achillis responsa parum sibi constant. Qui supra (308—429) quum alia multa renun-
ciari jubebat, tum ad patriam se postridie vela daturum eundemque reliquis ut suum exemplum sequerentur
suadere. Atque in boc responso etiam post Phoenicis orationem perstat, cui quum dicit οὗτοι δ’ ἀγγε-
λέουσι (v. 617), illa ipsa intelligit, quae antea mandaverit. Quod addit, redeantne an maneant, idest,
utrum qnod in animo habuerit perficiant necne, iterum se prima luce postridie cum Phoenice deliberatu-
rum, hoc non tam reliquis legatis videtur dictum velle quam soli illi, quem insuas traxerit partes 2). Quare,
quamquam vel sic legatis, si libuerit, licebit etiam de labante Achillis consilio discedendi referre, necesse
tamen ex poetae ratione non est, modo ne ita loquantur, quasi Achillem domum abiturum esse iis prorsus
persuasum sit. Utuntur autem re vera ambiguae potestatis voc. ἠπείλησεν (v. 682), quod non temere posuisse

¹) ef. Schoemannus de reticentia Homeri (in ind. schol. univ. Gryphiav. ι. 1853-1854) p. 15.
²) Verba nunt: οὗτοι δ’ ἀγγελέουσι, σὺ δ’ αὐτόθι λέξεο μίμνων Ι εὐνῇ ἔνι μαλακῇ· ἅμα δ’ ἠοῖ φαινομένη-
φιν ;“ φρασσόμεθ’ ἦ ιε νεώμεθ’ ἐφ’ ἡμέτερ’ ἦ κε μένωμεν.

