13

aprum telo percusserit, victoris praemium voluerint vindicare. Hinc bellum inter Curetes et Calydonios
ortum, in quo quum Meleager (ex urbe obsessa) emptione saeta avunculorum aliquos occidisset, manem
eum detestatam esse. Jam hunc succensentem domi se tenuisse, frustra civibus, quum hostes jam ‚moenia
oppugnarent, ut opem ferret, per legatos rogantibus. Tandem uxoris precibus motum ad certamen deseen-
disse in eoque reliquis quoque avunculis, qui etiam tunc superstites essent, interemptis ipsum pugnantem
cecidisse. Mittimus reliqua. Patet autem traxisse illa originem ex narratione Homerica hic illic immutata
et amplificata. Non mirum igitur, quod in bello avunculi occisi esse traduntur.

Multis partibus ab his dissidet Nicander. Convocatos esse ad aprum venandum fortissimos quos-
que universae Graeciae a Meleagro et Thestii filiis [a]. Interemtae conjunctis viribus ¹) serae carnem quidem
Meleagrum inter socios divisisse, pellem vero cum capite praemii loco ipsum retinuisse. Sed Diana auctore [h]‚
quae necato apro sibi sacro etiam vehementiore quam antea [c] ira exarsisset, Thestii filios reliquosque
Curetes dimidium praemium postulantes pelli apri manus injecisse et (concedere nolenti) Meleagro vi eri-
puisse [d], quo sacto ipsos ab eo esse interfectos. Jam ob hanc principum caedem bello inter Curetes et
Calydonius exorto Meleagrum a matre devotum pugnandi societatem detrectasse; tandem in summo
urbis discrimine uxoris precibus ad defensionem adductum ipsum titione fatali a matre combusto mortuum
esse. Reliqua missa facere licet. ¹

Affertur igitur in his contentionis de apri spolio ortae ejusmodi causa, quae ad Atalantam omnino
non spectet, perinde atque apud Apollodorum modo videbamus. Interficiuntur autem avunculi Meleagi
statim in ipsa venatione, contra atque et ab Apollodoro (post. loco) referebatur et ex Homericis, qualia
nunc habentur, colligendum erat. Quo eodem efficitur -- caedem fratrum, ut decet, continuo Al-
thaeae exsecratione, hanc autem continuo filii succensentis desidia excipiente — ut jam primum Meleager
a bello abstineat, id quod et ipsum ut Apollodoro ita Homero (550-552) repugnat. Cui duplici discre-
pantiae eo plus tribuendum est, quod apud eundem illum, e quo Nicander sua petiit, alia. invenimus (a,
d cf. ll, Ι, 549. b, c cf. ibid. 536 sqq. 547), in quibus rerum apud Homerum summis tantum lineamentis
adumbratamm sollcrs interpretatio diligensque explanatio agnoscenda videtur. Denique observa titionis
fatalis cremationem in Nicandri narratione exsecrationi matris addi inutiliter3 quae si, ut conveniens erat,
- valebat, vel propter hanc Meleagrum interire necesse nec titione adhibito opus erat.

Superest tertia quaedam fabulae forma e duabus, de quibus egimus, ita mixta, ut cum praemio
victoris Atalantae a Meleagro concesso, a Thestii autem filiis erepto ²) bellum Pleuroniorum et Calydo-
niorum conjungatur. Testes sunt ipsi Homeri interpretest· scholl. ABD ad Ι, 534 et Eustath. p. 774,
27-36. Occidi igitur hi faciunt fratres Althaeae (vel omnes ¹) vel partem eoruin‘)) continuo post ipsam
venationem, prout ab iis traditum vidimus, quos primo testium genere supra complexi sumus et praeterea

¹) A quonam et quomodo, parum accurate exponitur. Quod adest Οἱ δὲ (int. οἱ ἀριστεῖς, quo· Meletg'et et Tbe-
etii filii convocaverant) negligentius dictum videtur pro eo, quod nos supra posuimus.

²) In nno testimoniorum, schol. ABD ad Ι, 534, ereptum praemium silentio praetermissum est, solt, nt videtur,
negligenti„ cf. simillimam relationem Eustath. p. 744. 27 sqq. Rom.

⁸) Eust- p. 774. 29.

⁴) Scholl. ABD ad v. 534.

